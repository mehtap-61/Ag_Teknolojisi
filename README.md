ENDÜSTRİ 4.0 ve Endüstri 4.0 daki son adımı olan Siber etki

Endüstri 4.0, ilk olarak Almanya’da Hannover Ticaret Fuarında kullanılan bir terimdir. 
Endüstri 4.0‘da amaç bilişim sektörü ile endüstri sektörünü bir araya getirmektir. 
Ana amaç; düşük maliyet, az enerji kullanımı, az yer kaplama, az ısı üretimi, yüksek hızlı çalışma ve yüksek verim ve kaliteli ürün çıkarmaktır. 
En olumlu yönü; anlık izlenebilirlik ve raporlara anlık ulaşılabilirliktir. 
Bu sayede şeffaf üretim gerçekleştirilir.
İnsansız, kendi kendilerine iletişim halinde olan makineler ile donatılan akıllı fabrikalar bu sistemin mihenk taşıdır. 
Endüstri 4.0, üretim süreçlerini ucuzlatan, hızlandıran ve kişiye özel üretim imkânı sunan; enerji tüketimi, stok arzı ve
hata unsurlarını en aza indirgeyen dijital üretim sistemi olarak görülmektedir. Bu yeni üretim sistemi dijital ve yüksek teknoloji ürünü robotlar kullanarak 
fabrikalarda iş gücünü azaltan bir yapıya sahiptir. Burada amaçlanan birbirleri ile haberleşebilen yapay zekâ robotların üretimde ana unsur olarak yer alması ve daha kaliteli, ucuz, hızlı ve israfı azaltan bir üretim yapılmasıdır.

Endüstri4.0’ın adımları

*Birinci Endüstri Devrimi (1760-1830) Su ve buhar enerjisiyle çalışan makinelerin keşfi 
*İkinci Endüstri Devrimi (1840-1973) Elektriğin keşfi, iş bölümü ve seri üretim mantığının oluşması 
*Üçüncü Endüstri Devrimi (1974-2011) Otomasyon sistemlerinin kurulması, bilgi teknolojilerinin gelişimi 
*Dördüncü Endüstri Devrimi (2011-…) Siber fiziksel sistemler ve bilginin üretimde hızlı transferi

Endüstri 4.0, teknolojilerin ve değer zinciri organizasyonları kavramlarının kolektif bir bütünüdür. 
Siber-Fiziksel sistemlerin kavramına, nesnelerin, internetine ve hizmetlerin internetine dayalıdır. 
Bu yapı akıllı fabrikalar vizyonunun oluşmasına büyük katkı sağlar. Endüstri 4.0 genel olarak aşağıdaki 3 yapıdan oluşmaktadır.
•	Nesnelerin İnterneti
•	Hizmetlerin İnterneti
•	Siber-Fiziksel Sistemler


 Endüstri 4.0 teknolojileri işletmelerin üretim süreçlerini daha akıllı, verimli ve esnek hale getirme hedeflerinde yardımcı olacak araçları tanımlanmaktadır.
 Bu teknolojiler aşağıdaki gibi sıralanabilir:

•	Nesnelerin İnterneti (IoT - Internet of Things): Nesnelerin interneti, üretim sürecinde yer alan makine, ekipman ve ürünlerin internet üzerinden birbiriyle iletişim kurmasını sağlayan teknolojileri ifade etmektedir. Bu teknoloji sensörler ve bağlantılı cihazlar aracılığıyla veri toplama, izleme ve kontrol etme yeteneği sunmaktadır.
•	Büyük Veri (Big Data) ve Veri Analitiği: Büyük veri teknolojisi çok miktarda veriyi işlemeyi ve analiz etmeyi mümkün kılmaktadır. Bu teknolojiyle beraber veriye dayalı kararlar kolayca alınabilirken süreç optimizasyonuna çokça katkı sağlamaktadır.
•	Yapay Zekâ (AI) ve Makine Öğrenimi (Machine Learning): Yapay zekâ ve makine öğrenimi; verileri analiz etmek, öğrenmek ve kararlar almak için kullanılır. 
Bu teknolojiler tahminler yaparak üretim sürecinde verimli yaklaşımlar ortaya koymaya yardımcı olurken otomasyon sürecini hızlandırabilmektedir.
•	Bulut Teknolojisi (Cloud): Endüstri 4.0 teknolojilerinden bir diğeri olan bulut teknolojisi; büyük veri depolama, bu verileri işleme gücü ve analizi için kaynak sağlamaktadır.
